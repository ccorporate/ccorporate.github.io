---
title: La chimica, il linguaggio degli atomi
author: Riccardo Fiore
---

>Forse venticinque secoli fa, sulle rive del mare divino, dove il canto degli aedi si era appena spento, qualche filosofo insegnava già che la mutevole materia è fatta di granelli indistruttibili in continuo movimento, atomi che il caso e il fato avrebbero raggruppato nel corso dei secoli secondo le forme e i corpi che ci sono familiari
<cite>Jean Perrin, Les atomes, 1912</cite>

La chimica affonda le sue radici in un passato molto remoto. Già nell’antica Grecia, il filosofo Democrito aveva intuito che la materia fosse costituita da unità elementari che si combinavano aggregandosi e disgregandosi tra loro. Questa teoria, risalente al VII secolo a.C., è conosciuta come atomismo e si è evoluta grazie al contributo di molteplici personalità, fino ad arrivare al 1789, con la pubblicazione del primo testo di chimica, “Traité Élémentaire de Chimie” (Trattato di chimica elementare), ad opera di Antoine-Laurent de Lavoisier, per questo ritenuto il “padre della chimica moderna”.

La pubblicazione di questo trattato segna la nascita della stechiometria e della chimica analitica quantitativa, dapprima, unicamente giustificate legge della conservazione della massa, dello stesso Lavoisier, e, in seguito, da altre due leggi, dette ponderali, sviluppate da Dalton e Proust, che ne confermano la fondatezza.

La legge della conservazione della massa stabilisce che quando gli atomi si combinano tra di loro, aggregandosi differentemente dal loro stato iniziale, dando così origine ai prodotti, la massa complessiva di questi ultimi equivale a quella iniziale dei reagenti.

La legge delle proporzioni definite, enunciata da Joseph Louis Proust nel 1798, afferma che due o più atomi si combinano sempre secondo proporzioni in massa definite e costanti.

Infine, la legge delle proporzioni multiple di Dalton enuncia che quando due atomi si combinano in più modi per formare diversi composti, posta fissa la quantità di uno dei due, si necessiterà di una quantità dell’altro multipla o sottomultipla, in rapporti esprimibili con numeri piccoli ed interi.

Ma questi “atomi”, che abbiamo più volte nominato, esistono davvero? Lo scopriremo nel prossimo articolo!