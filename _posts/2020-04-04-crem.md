---
title: Cremè Caramel
author: Leonardo Fiore
---

## Ingredienti
Latte, 1/2 Litro
Vaniglia 1 stecca
Uova 2
Tuorli 4
Zucchero 125g


## Preparazione
Portate all’ebollizione il latte con la vaniglia o la scorza di limone, poi toglietelo dal fuoco e levate la vaniglia In una terrina sbattete le uova intere e i 4 tuorli con lo zucchero e versatevi molto lentamente e sempre mescolando, il latte caldo.

In uno stampo piuttosto alto, fate sciogliere su fuoco moderato lo zucchero e quando sarà color oro scuro, toglietelo dal fuoco, poi girate lo stampo in tutti i sensi affinché lo zucchero ne rivesta il fondo e le pareti.

Versatevi il composto già preparato passandolo attraverso un telo o un setaccio e fatelo cuocere a bagnomaria sul fornello o in un forno con il coperchio leggermente spostato da un lato, per permettere al vapore di uscire. Fate attenzione che l’acqua del bagnomaria sia sempre caldissima senza bollire.

La crème caramel sarà cotta quando, immergendovi uno stecchino, ne uscirà quasi asciutto Togliete lo stampo dal bagnomaria e lasciate raffreddare e solidificare bene la crema prima di sformarla. Servitela a temperatura ambiente e dopo averla tenuta al fresco

## Consigli
In mancanza della vaniglia si può optare per la scorza del limone, che accuratamente pulita dell’albedo permette di ottenere risultati altrettanto gradevoli. La Cremè Caramel è ottima accompagnata da frutti di bosco o panna montata.