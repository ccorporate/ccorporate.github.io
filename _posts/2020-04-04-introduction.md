---
layout: post
author: Silvia Marchi
---

Il blog di Ciaso è nato fortuitamente una sera di marzo, mentre discorrevamo della molteplicità degli interessi dei componenti di Ciaso. È sorta, dunque, nella nostra mente, questa bizzarra idea di creare un “blog poliedrico”, non incentrato su un unico argomento, ma che potesse spaziare attraverso tutti i nostri interessi, con l’intento non di insegnare in quanto non abbiamo competenze in merito, ma di trasmettere ai lettori il nostro amore e la nostra curiosità verso questi argomenti, offrendo anche punti di vista diversi da quelli convenzionali.

Nel nostro blog potrete dunque viaggiare sulle ali della musica, tra note e spartiti, osservare il mondo circostante con gli occhi della chimica e della fisica, comprendere il linguaggio dietro a un sito web (anche il nostro!), e assaporare, anche solo leggendo, le nostre deliziose ricette, che potrete replicare a casa! Cosa aspettate a leggerci? Benvenuti nel nostro blog!

### Francesco Matelini
Innanzitutto, il Maestro, il cervello di Ciaso. È lui la mente, un ragazzo riflessivo e allo stesso tempo acuto, oltre ad essere un ottimo musicista, degno delle migliori note mai composte.

### Simone Frassinelli
Abbiamo, poi, un ragazzo dai capelli rossi e dai più svariati soprannomi. Tra questi troviamo Signor rossi capelli frasineli, Red Bull, Florist e molti altri che non staremo qui ad elencare. Lui è il genio dell’informatica, della matematica e degli algoritmi.

### Leonardo Orietti Del Duca
Visitando la Ciaso Tower, potrete avere la possibilità di incontrare Orietti, lo riconoscerete facilmente: sarà sicuramente immerso tra gli spartiti a suonare la tromba, in cucina a sperimentare e perfezionare nuove ricette, oppure davanti allo schermo del computer a programmare.

### Riccardo Fusco
Nel gruppo abbiamo anche un grande chimico teorico, atomi e molecole non hanno segreti per lui. Appassionato non solo di chimica, ma anche di fisica, musica e informatica, ponetegli un quesito e avrà una risposta per i vostri dubbi.

### Silvia Marchi
Ancora, l’unica ragazza del gruppo, Silvia. Una ragazza molto appassionata di letteratura e poesia; con lei anche la miglior lugubrazione espressa nel peggiore dei modi riacquista significato. Adora anche la chimica ed è la base coniugata dell’acido Riccardo.

### Leonardo Fiore
Per ultimo e per importanza, Foire il nostro ingegnere. La leggenda narra che sia sempre in compagnia del suo cane Martino a mangiare pasta e amido e a difendere la sua patria, ma noi non lo sappiamo: per adesso lo abbiamo visto solo a fumarsi il cervello su un libro di analisi.
